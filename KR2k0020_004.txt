# -*- mode: mandoku-view; -*-
#+TITLE: 景定嚴州續志
#+DATE: 2015-08-24 22:39:26.910139
#+PROPERTY: ID KR2k0020
#+PROPERTY: BASEEDITION WYG    
#+PROPERTY: JUAN 卷四
<pb:KR2k0020_WYG_004-1a>¶
欽定四庫全書¶
　景定嚴州續志巻四¶
　　　　　　　　　　　宋方仁榮鄭珤同撰¶
　　山¶
郡之鎮山曰仁安支脉蜿蜒下走平曠其繚入郡城者¶
各有名前志不書乃今書之¶
　錦砂岡(元字犯光/廟嫌諱)在城内北正脉融結萃為郡治¶
　東山在縣治東¶
<pb:KR2k0020_WYG_004-1b>¶
　秀山以秀亭得名西連東山¶
　建安山在百順門内¶
　樊家山在雄節營北¶
　西山在城内西北舊有孤髙亭今廢¶
　道場山以陳尊宿得名西連西山¶
　　水¶
新安江東陽江合流于城東南前志列於建徳縣下今¶
不再書摭湖井之宜書者書之¶
<pb:KR2k0020_WYG_004-2a>¶
　西湖在城南祝聖放生在焉景定二年秋七月暴雨¶
　仁安山洪流迸出決湖趨江湖涸遂蕪今侯錢可則¶
　亟以冬隙堤之明年正月祝堯之日放生于湖如常¶
　年碧波溶溶鱗介咸遂邦人樂其有愛君之心焉添¶
　倅東陽樓晏為之記¶
　郡城岸江枕山泉味甘冽舊為井者九曰桂泉在雙¶
　桂坊曰清泉在子城外西北曰華泉在兜率寺西百¶
　步曰甘泉在軍門内西曰釀泉在郡圃(今連筒入公/庫資嵗釀)¶
<pb:KR2k0020_WYG_004-2b>¶
　曰秀泉在添差通判衙東曰海底泉在和平門内西¶
　曰白龍泉在安泰門外曰碧波泉在嘉化門外或謂¶
　甘泉秀泉不列於九井然皆未有考焉其他綆汲之¶
　所尚多如雙井在善教坊南小巷中蟹黄泉在樊家¶
　山下舍人井在舍人橋東丁家井在濠塍墈下路北¶
　龍泉在錦砂岡西(今連筒入三/務資嵗釀)是皆宜書¶
　　寺觀¶
寺觀比前志無大更革摭其闗於郡典者書之¶
<pb:KR2k0020_WYG_004-3a>¶
　郡官之祝聖滿散詣天慶觀兜率寺¶
　郡官之祝國忌香詣能仁院¶
　郡官之追崇徽廟詣南山光孝禪寺¶
　郡官之勸農詣近郊寺院無常所¶
　法善禪寺舊在州城内東今城西九峯菴請其額¶
　甘泉道院在軍門西井於闤闠中民居偪仄易穢紹¶
　定戊子知州陸子遹買民地為亭覆之近道院以奉¶
　佑聖郡以羽士主之¶
<pb:KR2k0020_WYG_004-3b>¶
　東山道院在子城外東景定庚申知州謝奕中建以¶
　羽士主之亦奉佑聖¶
　　祠廟¶
郡為吳俗昔多祠宇自張宣公知州斥淫祠之不在祀¶
典者故今所奉皆稱神摭其更革者志之¶
　城隍靈應廟在子城内西神以建安王為稱然莫知¶
　封號之始景定辛酉今侯錢可則荐請于朝始賜額¶
　靈應更闢廟門以侈新渥¶
<pb:KR2k0020_WYG_004-4a>¶
　祠山行宫舊在兜率寺東廡間淳祐辛丑知州王佖¶
　闢寺東廢址遷焉南臨通衢廟貌斯稱郡博士桂錫¶
　孫為記¶
　梓潼真君行祠舊在天慶觀廡間景定庚申今侯錢¶
　可則拓地于觀之右大飭祠宫南臨通衢面勢軒豁¶
　明年大比士之領薦者拱前後率有吉䜟今吏書葉¶
　夣鼎為之記(景定二年大比興賢太府寺丞知嚴陵/錢侯即今之桂華坊作梓潼真君祠世)¶
　(言帝命司桂籍主人間科第者也介教授鄭君珤以/書來徴記曰惟嚴陵山水秀天下鐘竒産英魁儒相)¶
<pb:KR2k0020_WYG_004-4b>¶
　(繼出志道義崇氣節不但以詞藻名世也聲光蕩摩/逹于疃畊瀨釣之區家誦書人業儒交勉為士君子)¶
　(之行又不但以名第相眩慕也侯始至諗其國俗而/嘉尚之凡學宫俎豆之事庖廩之供必敬必飭迺復)¶
　(經始斯役揭䖍妥靈蘄以相斯文福多士藝闈設棘/而祠宫適成羣六邑之彦雷動霧滃顧瞻奐輪興起)¶
　(風烈至冇感吉夣而占上㳺者斯亦異哉余惟上以/徳藝賓士士知自修而不蘄上之知古之道也自科)¶
　(目興應書自衒而古意日以薄顧復使大冠修劍者/流咸盻盻焉乞靈於神以志一得余始惑焉既乃訪)¶
　(之蜀珍稽諸誌諜則知神之生也世以忠孝顯夫忠/孝百行之冠冕其剛大浩然之氣精純不二之心耿)¶
　(耿宇宙間殆日月並揭河漢同流風霆烈而山岳峙/也眉山蘇公所謂不依形而立不恃力而行不待生)¶
　(而存不隨死而亡者其是物歟是以神之廟食被四/蜀人士嚴奉如錦官夫子石室諸葛忠武祠歴千百)¶
<pb:KR2k0020_WYG_004-5a>¶
　(載如一日中更西事拂擾&KR0219;酋暴客過輒投戈羅拜/是何威靈氣燄動悟人物如此秉彛好徳無問哲愚)¶
　(是必冇以觸其天矣國家籲俊尚賢三嵗有詔與郊/見神示之典同萬乘臨軒與冊拜公孤之儀等甚重)¶
　(事也士由此選盖將致其為臣為子之大節明綱常/以凖世𢎞徳業以庇民顧豈使之弄鈆槧儌祿利而)¶
　(已今賢侯身勸為駕爾嚴之士方衮衮上春官奉大/對當思天髙地厚中立此身君親之報難窮忠孝之)¶
　(節易撓惟無負於君親即無媿於天地而亦不為爾/神羞此侯作祠之初意所以望爾士者厚而垂教思)¶
　(者逺也抑神九十四化之說祝史傅㑹侮聖瀆靈世/未有明辨之者而神隂翼世教之意泯焉夫化者謂)¶
　(能神其道以化俗非如釋氏以幻為化也故神之福/善也惡者化而為善神之佑順也逆者化而為順神)¶
　(之好是正直也邪者諂者化而為正直皆忠孝之感/也洋乎在上必有監於斯言侯名可則吳越五王後)¶
<pb:KR2k0020_WYG_004-5b>¶
　(丞相魏國忠靖公嫡孫盖世載忠孝云太中大夫權/兵部尚書兼權吏部尚書兼同修國史實錄院同修)¶
　(撰兼太子詹事寧海縣開國男食邑三百户天台葉/夣鼎記朝奉郎主管成都府玉局觀方逢辰書朝奉)¶
　(大夫新除宗正少卿兼/太子侍讀留夣炎題)¶
　靈順行祠為樓跨龍津橋嘉泰元年建¶
　招商神祠在輯睦坊北祠廢已久地為民居淳祐火¶
　延數十百家自居祠地者始郡以民請復建祠然舊¶
　以招商為名豈非土儉俗貧假懋遷之利以粒斯民¶
　故汲汲然耶¶
<pb:KR2k0020_WYG_004-6a>¶
　崔府君祠在子城西巷内¶
　天王堂在子城西北隅¶
　　古跡¶
郡相𫝊有三阜(元字犯光/廟嫌諱)九井若九井既志之矣三阜¶
俗傳為郭璞窨一在通判㕔治前一在建徳縣㕔治前¶
一在水南大悲殿北有古井焉陶土為欄識嵗月其上¶
盖開寳三年三月也且識是年米斗二十錢¶
　　碑碣¶
<pb:KR2k0020_WYG_004-6b>¶
集古錄載此郡唐時石刻頗不一今往往不存其所存¶
者前志已輯之矣兹志其後來者焉¶
　御製戒石銘守臣顔為立石¶
　御書藉田詔守臣羅汝楫立石¶
　錫宴戒州縣御筆守臣趙孟𫝊立石¶
　戒貪并錄勲裔御札守臣李介叔立石¶
　訓㢘御札守臣錢可則立石¶
　司馬温公訓儉文知州盧憲立石¶
<pb:KR2k0020_WYG_004-7a>¶
　申用全㑹入納回降本末知州顔頥仲立石(碑隂舊/為篆書)¶
　　(大風歌知州/盧憲模立)¶
　申免嚴婺兩易米絹始末知州王佖立石(碑隂舊為/减免丁錢)¶
　　(鹽絹本末知/州詹亢宗述)¶
　　右在設㕔¶
　知州題名二琴川冷世光撰¶
　　碑隂(其一張魏公釣臺詩/其一重修軍門樓記)¶
　范文正髙風堂記(碑隂刻泰/山夀字)¶
<pb:KR2k0020_WYG_004-7b>¶
　范文正公桐廬郡十詠(碑隂建千手/千眼觀音記)¶
　張宣公祀仁安山祝文¶
　重修浮梁記三¶
　　其一三省架閣黄顥為知州鄭之悌撰(碑隂舊為/蠲減諸縣)¶
　　　(賦斂省劄知/州宋釣述)¶
　　其一朝奉大夫徐邦憲為知州謝徳輿撰¶
　　其一郡人方逢辰為知州李介叔撰¶
　修譙樓記校官鄭珤為知州謝奕中撰¶
<pb:KR2k0020_WYG_004-8a>¶
　經緫制錢始末知州許興裔立石¶
　申用全㑹納坊場錢本末知州章大醇立石¶
　瑞麥宣付史館省劄并圖頌今侯錢可則立石¶
　平糴倉記郡人黄蛻為知州李介叔撰¶
　撥代解婺州絹糴米餉軍省劄知州錢可則立石(碑/隂)¶
　　(同/上)¶
　四公帖(韓魏公/文潞公)　(冨鄭公公/范文正)¶
　詛楚亞駝文¶
<pb:KR2k0020_WYG_004-8b>¶
　孤髙亭記知州鄭之悌立石¶
　明道東坡二先生訓語¶
　　右在髙風堂庭廡間¶
　通判題名二¶
　西園記建徳尉嚴康朝撰¶
　　右在通判㕔¶
　御製至聖文宣王贊及加號詔(碑隂刻贍學/産段細數)¶
　御書八刑八行詔¶
<pb:KR2k0020_WYG_004-9a>¶
　皇帝賜辟雍詔¶
　御書孝經¶
　御書賜學官詔¶
　　右並立石大成殿¶
　教授題名¶
　進士登科記趙清獻公知州日始立石後知州鄭滋¶
　易石増廣¶
　續登科記知州謝徳輿立¶
<pb:KR2k0020_WYG_004-9b>¶
　趙清獻公勸學詩¶
　増置學田記郡人詹炎撰¶
　育英堂記今禮書楊棟撰¶
　重建學門記校官江一鶚撰¶
　蘇公簡鄉飲詩¶
　陸放翁詩帖¶
　　右在州學¶
　重建軍門樓記參政徐清叟為知州吳槃撰¶
<pb:KR2k0020_WYG_004-10a>¶
　重修西湖放生記添倅樓宴為今侯錢可則撰¶
　梓潼廟記今吏書葉夣鼎為今侯錢可則撰¶
　城隍靈應廟記校官鄭珤為今侯錢可則撰¶
　濟川橋記校官鄭珤為今侯錢可則撰¶
　溪山偉觀記校官鄭珤為今侯錢可則撰¶
　吕成公作重修嚴先生祠堂記虞佀良書世稱二美¶
　舊石燬于火僅存斷闕過者嘆息今侯錢可則礱石¶
　臨鑱之¶
<pb:KR2k0020_WYG_004-10b>¶
　重修釣臺書院記郡人方登為今侯錢可則撰¶
　　書籍¶
郡有經史詩文方書凡八十種今志其目¶
　六經正文　　　　　　語孟正文¶
　櫟齋禮記集　　　　　玉藻講義¶
　通鑑紀事本末　　　　南史¶
　唐鑑　　　　　　　　周子太極通書¶
　胡氏春秋傳　　　　　胡氏春秋通㫖¶
<pb:KR2k0020_WYG_004-11a>¶
　春秋後傳　　　　　　春秋後𫝊補遺¶
　尚書說命講義　　　　尚書無逸講義¶
　謝先生論語　　　　　爾雅義¶
　近思錄(知郡華文錢/寺丞任内刋)　　近思續錄(知郡華文錢/寺丞任内刋)¶
　横渠集　　　　　　　朱文公家禮¶
　朱文公小學書　　　　南軒先生文集¶
　融堂四書管見　　　　師友問答¶
　鶡冠子　　　　　　　鬻子¶
<pb:KR2k0020_WYG_004-11b>¶
　程氏遺書　　　　　　已易¶
　世說　　　　　　　　新定志¶
　新定續志(知郡華文錢/寺丞任内刋)　嚴陵集¶
　嚴陵别集　　　　　　釣臺詩¶
　釣臺續集　　　　　　釣臺别集¶
　皇甫集　　　　　　　大字劉賓客集¶
　咸平集　　　　　　　陶山集¶
　徂徠集　　　　　　　定肅顔公文集¶
<pb:KR2k0020_WYG_004-12a>¶
　劍南詩　　　　　　　劍南續藁¶
　江諫議奏議　　　　　閫範¶
　闗化書　　　　　　　洛陽名園集¶
　開元天寳遺事　　　　聖政草¶
　老學庵筆記　　　　　鄉飲酒記事¶
　竇氏聨珠　　　　　　省事老人集¶
　陳宋集　　　　　　　西崑詶唱集¶
　唐御覽詩　　　　　　鉅鹿東觀集¶
<pb:KR2k0020_WYG_004-12b>¶
　潘逍遥詩　　　　　　東里詩¶
　千巖集　　　　　　　七里先生自然庵詩¶
　清真集　　　　　　　順庵集¶
　史氏指南方　　　　　史載之方¶
　衛濟方　　　　　　　本事方¶
　二典義　　　　　　　産寳方¶
　癰疽方　　　　　　　清真詩餘¶
　景定嚴州續志巻四¶
