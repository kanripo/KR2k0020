# -*- mode: mandoku-view; -*-
#+TITLE: 景定嚴州續志
#+DATE: 2015-08-24 22:39:26.969461
#+PROPERTY: ID KR2k0020
#+PROPERTY: BASEEDITION WYG    
#+PROPERTY: JUAN 卷七
<pb:KR2k0020_WYG_007-1a>¶
欽定四庫全書¶
　景定嚴州續志巻七¶
　　　　　　　　　　　宋方仁榮鄭珤同撰¶
　　桐廬縣¶
縣瀕浙江上流以舟東所至素號佳邑今雖不逮於昔¶
而俗醇事簡不害為易治知縣事率京官為之其佐官¶
有丞簿尉各一貟酒稅務舊有官今郡侯錢可則始奏¶
省之由合江而東有寨為嚴衢婺三州廵檢¶
<pb:KR2k0020_WYG_007-1b>¶
　　學校¶
縣舊有學在縣治東北其講堂曰明倫四齋曰進徳曰¶
育英曰上逹曰尚志嘉定間始建櫺星門寳慶間乃建¶
御書閣¶
　　鄉里¶
縣管鄉十八前志為里四十有二今凡四十有四¶
　桐廬鄉有衣冠里常樂鄉有守直里孝仁鄉有孝義¶
　里水濱鄉有桃嶺里而前志俱不載¶
<pb:KR2k0020_WYG_007-2a>¶
　孝泉鄉前志管里三今為里者二曰仁孝曰邑瑞¶
　金牛鄉前志管里二今為里者三曰通溪曰孝泉曰¶
　侯渚¶
　定安鄉前志管里五今為里者四曰懐仁曰横山曰¶
　桐洲曰新興¶
　至徳鄉前志管里九今為里者八曰如曾曰下村曰¶
　潮逆曰原倫曰移風曰普賢曰白石曰凍洲¶
　　坊市¶
<pb:KR2k0020_WYG_007-2b>¶
縣為坊者一十有九¶
　依徳　贊治　近民　熙和　閱武　育英　慈孝¶
　閱禮　富民　宣化　旌義　雙桂　甘泉　興賢¶
　仁榮　攀桂　朝京　曲阜　壽域¶
　　官廨¶
縣衙在縣市西其公㕔之左為讀書林右為虚舟齋縣¶
圃有樓曰雙清亭曰更清曰西麓曰山亭¶
丞簿尉廨皆在縣東淳祐壬子水毁後惟簿廨尚可居¶
<pb:KR2k0020_WYG_007-3a>¶
丞占桐江驛為廨而尉乃下僦民屋¶
慶豐樓在縣衙外東酒壚寄焉¶
稅亭在縣市瀕江其街北為酒務¶
皇華亭在縣東北三里¶
拱翠亭在縣西二里¶
馬驛在圓通寺西¶
合江亭在縣市東知縣楊瑱重建潜齋王埜書其扁天¶
台吳子良為之記¶
<pb:KR2k0020_WYG_007-3b>¶
恵民倉在常平倉後山下為小樓以居掌鍵者知縣趙¶
汝漟建糴米有餘賑不足邑人便之今惟倉存¶
　　知縣題名¶
　趙汝憚(奉議郎嘉定十七年三月二十七日到任在/任轉承議郎又轉朝奉郎寳慶三年正月特)¶
　　(差臨安府/城北廂)¶
　章栱(承議郎寳慶三年二月十七日到任在/任轉朝奉郎紹定元年三月通理滿)¶
　莊夣說(通直郎紹定元年/三月十七日到任)¶
　劉揚祖(通直郎紹定二年六月十四日到任在任四/年轉奉議郎又轉承議郎五年十一月替)¶
<pb:KR2k0020_WYG_007-4a>¶
　趙汝驤(奉議郎紹定五年十一月十六日到任在/任轉承議郎端平二年十二月十一日潜)¶
　洪薿(宣教郎端平二年十二月二/十二日到任在任轉通直郎)¶
　趙汝漟¶
　季著(奉議郎嘉熙四年閏十二月初十日到任/在任轉承議郎淳祐四年二月十一日替)¶
　潘大雅(奉議郎淳祐四年二月十二日到任/在任轉承議郎淳熙七年四月替)¶
　何處仕(宣教郎淳祐七年/四月十二日到任)¶
　楊瑱(宣教郎淳祐八年六月初八日到任在任轉/奉議郎淳祐十一年六月二十五日滿替)¶
　葉揆¶
<pb:KR2k0020_WYG_007-4b>¶
　徐鏄(承事郎寳祐元年三月十五日到任在任/轉宣義郎寳祐四年四月初四日滿替)¶
　吳衍(奉議郎寳祐四年四月初四日到/任當年七月二十一日除奏院)¶
　盖澄(奉議郎寳祐四年十月初十日到/任開慶元年十月初三日去任)¶
　蔣之瑞(宣教郎開慶元年十月初三日到/任景定三年十二月十一日去任)¶
　胡太占(通直郎景定三年/正月十六日到任)¶
　　山¶
　金紫巖在桐廬鄉距縣十五里相𫝊巖有異光若金¶
　紫因以為名¶
<pb:KR2k0020_WYG_007-5a>¶
　白霧巖在桐廬鄉山最髙將雨先霧¶
　龍洞山在常樂郡行羊塲半舍許有石曰洞門中乃¶
　夷曠廣法寺居之山巔有龍門池流水溉田足以供¶
　僧¶
　獨髙峯在常樂鄉嘉定間徑山僧妙機為浮圖其上¶
　郡人楊纉書其扁¶
　牛山在孝泉鄉去縣西十五里並浙江而北南渡時¶
　鄉兵敗烏珠於此(前志冇金牛山在縣東南/十五里盖非此牛山也)¶
<pb:KR2k0020_WYG_007-5b>¶
　金雞山在孝泉鄉去縣西十三里¶
　鳳凰山在縣東北¶
　　水¶
浙江自縣而東至錢塘凡六合縣境諸溪入于江者有¶
五¶
　蘆茨溪(𨽻金牛鄉/出白雲源)¶
　清渚港(𨽻孝/泉鄉)¶
　穰溪(一名剪溪𨽻金牛鄉出歌舞山下溪水舊/不通溉里人諸寀鑿岩引水溉田數百畝)¶
<pb:KR2k0020_WYG_007-6a>¶
　東溪(即桐□在縣東/源出天目山)¶
　窄溪(𨽻水濱鄉與新/城港口相對)¶
　　橋梁¶
縣市有橋曰寳慶有浮梁跨東溪距縣五里曰政恵諸¶
鄉石橋十在安樂者曰龍伏在常樂者曰通濟在孝泉¶
者曰黄蔣曰香山在金牛者曰栁浦曰登雲曰龍津在¶
定安者曰小潘曰月梁曰馬浦¶
　　寺觀¶
<pb:KR2k0020_WYG_007-6b>¶
　白塔院在縣西一里半¶
　禪定院在桐廬鄉距縣四里昔黄裳讀書於此自號¶
　紫元翁今院有紫元洞堂紹興中張魏公憩此經宿¶
　隨有芝草生所憩處僧為作瑞芝軒¶
　静林院在縣西五十里¶
　静居院在桐廬鄉距縣二十五里晉髙僧曇翼誦經¶
　之所¶
　勝因院在安樂郡距縣四十里嘉定間僧梵迪請廢¶
<pb:KR2k0020_WYG_007-7a>¶
　額建¶
　新㑹院在孝仁鄉距縣十里居萬山間地乏水紹興¶
　間有羣峰屯佛殿側僧鑿之得甘泉¶
　石佛院在孝仁鄉距縣十里宣和間僧法真建¶
　長樂院在定安鄉距縣三十五里唐乾符間建地名¶
　吳村吳琠捨水竹園為院基今吳姓有家存焉¶
　棲霞院在定安鄉距縣四十里乾徳間建¶
　建平院在定安鄉距縣四十里吳越時建¶
<pb:KR2k0020_WYG_007-7b>¶
　吉祥院在定安鄉距縣四十里晉天福間建¶
　建興院在質素鄉距縣三十里周顯徳間建(前志並/不載)¶
　洞明宫在定安鄉距縣三十五里嘉定間道士張守¶
　廉請遂安廢額建今遂安亦有宫¶
　雪水庵在水濱鄉距縣七十里¶
　漏澤庵距縣西三里餘¶
　　祠廟¶
　祠山行祠在縣西一里邑令陳凖感夢立¶
<pb:KR2k0020_WYG_007-8a>¶
　鎮寧侯廟在桐廬鄉距縣五里即州東之行祠也¶
　靈佑廟二一在金牛鄉一在至徳鄉即栁山𢎞仁廣¶
　信王也¶
　珠山龍王廟在水濱鄉距縣二十五里山有乳泉溉¶
　田甚多紹興間乃立祠端平丙申文林郎陳一中因¶
　重修為記¶
　嘉應侯廟在水濱鄉距縣二十五里神即張廵也¶
　徐偃王廟在水濱鄉¶
<pb:KR2k0020_WYG_007-8b>¶
　　古跡¶
　龍潭在金牛鄉距縣十五里潭在山谷間相𫝊有龍¶
　宅焉淳熙壬寅邑令邵普迎水禱旱有應因作送龍¶
　祠其一曰四山迴環兮古龍湫山木隂翳兮枝相樛¶
　轟雷掣電兮耀靈虬膏澤霶霈兮嵗有秋其二曰奠¶
　桂酒兮椒漿雜肴蔬兮薦堂皇願龍垂休兮時厥雨¶
　賜豐年之報兮不敢忘山下有洞泉溉田數百畝¶
　　碑碣¶
<pb:KR2k0020_WYG_007-9a>¶
　重修釣臺書院記二(一係淳祐辛丑郡守王泌撰撰/一係淳祐辛亥敷文吳子良)¶
　閬仙洞記政和壬辰尚書黄裳撰¶
　乳泉龍王廟記嘉熙丁酉浙西倉幹陳一中撰¶
　¶
　¶
　¶
　¶
　¶
<pb:KR2k0020_WYG_007-9b>¶
　¶
　¶
　¶
　¶
　¶
　¶
　¶
　景定嚴州續志巻七¶
